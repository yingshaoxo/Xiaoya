《琵琶行 / 琵琶引》| 白居易


浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。

移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。

轻拢慢捻抹复挑，初为霓裳后六幺。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。

冰泉冷涩弦凝绝，凝绝不通声暂歇。别有幽愁暗恨生，此时无声胜有声。

银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。

钿头银篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。

我闻琵琶已叹息，又闻此语重唧唧。同是天涯沦落人，相逢何必曾相识！

凄凄不似向前声，满座重闻皆掩泣。座中泣下谁最多？江州司马青衫湿。

——————————————

《阿房宫赋》| 杜牧


五步一楼，十步一阁；廊腰缦回，檐牙高啄；各抱地势，钩心斗角。

高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。

燕赵之收藏，韩魏之经营，齐楚之精英，几世几年，剽掠其人，倚叠如山；一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。

使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土。

灭六国者六国也，非秦也；族秦者秦也，非天下也。

使六国各爱其人，则足以拒秦；使秦复爱六国之人，则递三世可至万世而为君，谁得而族灭也。

秦人不暇自哀，而后人哀之；后人哀之而不鉴之，亦使后人而复哀后人也。

六国破灭，非兵不利，战不善，弊在赂秦。赂秦而力亏，破灭之道也。

——————————————

《前赤壁赋》| 苏轼


清风徐来，水波不兴。举酒属客，诵明月之诗，歌窈窕之章。

白露横江，水光接天。纵一苇之所如，凌万顷之茫然。

客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。

方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？

寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。

盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎？

——————————————

《游褒禅山记》| 王安石


于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。

夫夷以近，则游者众；险以远，则至者少。而世之奇伟、瑰怪、非常之观，常在于险远，而人之所罕至焉，故非有志者不能至也。

然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？

余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。

——————————————

《屈原列传》| 司马迁


屈平疾王听之不聪也，谗谄之蔽明也，邪曲之害公也，方正之不容也，故忧愁幽思而作离骚。

屈平正道直行，竭忠尽智，以事其君，谗人间之，可谓穷矣。信而见疑，忠而被谤，能无怨乎？屈平之作离骚，盖自怨生也。

明道德之广崇，治乱之条贯，靡不毕见。

其文约，其辞微，其志洁，其行廉。其称文小而其指极大，举类迩而见义远。其志洁，故其称物芳；其行廉，故死而不容。

举世混浊而我独清，众人皆醉而我独醒。

——————————————

《谏太宗十思疏》| 佚名


臣闻求木之长者，必固其根本；欲流之远者，必浚其泉源，思国之安者，必积其德义。

居域中之大，不念居安思危，戒奢以俭，斯亦伐根以求木茂，塞源而欲流长也。

凡百元首，承天景命。善始者实繁，克终者盖寡。

虑雍蔽，则思虚心以纳下；惧谗邪，则思正身以黜恶。

总此十思，宏兹九德。简能而任之，择善而从之，则智者尽其谋，勇者竭其力，仁者播其惠，信者效其忠。文武并用，垂拱而治。

——————————————

《劝学》| 荀子


吾尝终日而思矣，不如须臾之所学也；吾尝跂而望矣，不如登高之博见也。

假舆马者，非利足也，而致千里；假舟楫者，非能水也，而绝江河。君子生非异也，善假于物也。

积土成山，风雨兴焉。积水成渊，蛟龙生焉。积善成德，而神明自得，圣心备焉。

故不积跬步，无以至千里；不积小流，无以成江海。

骐骥一跃，不能十步，驽马十驾，功在不舍。锲而舍之，朽木不折；锲而不舍，金石可镂。

——————————————

《六国论》| 苏洵


六国破灭，非兵不利，战不善，弊在赂秦。赂秦而力亏，破灭之道也。

古人云：“以地事秦，犹抱薪救火，薪不尽，火不灭。”此言得之。

以赂秦之地封天下之谋臣，以事秦之心礼天下之奇才，并力西向，则吾恐秦人食之不得下咽也。

夫六国与秦皆诸侯，其势弱于秦，而犹有可以不赂而胜之之势。苟以天下之大，而从六国破亡之故事，是又在六国下矣。

——————————————

《沁园春·长沙》| 佚名


独立寒秋，湘江北去，橘子洲头。看万山红遍，层林尽染；漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫大地，谁主沉浮。

携来百侣曾游。忆往昔峥嵘岁月稠。恰同学少年，风华正茂；书生意气，挥斥方遒。指点江山，激扬文字，粪土当年万户侯。

曾记否，到中流击水，浪遏飞舟。

——————————————

《将进酒》| 李白


君不见黄河之水天上来,奔流到海不复回。

人生得意须尽欢，莫使金樽空对月。天生我材必有用，千金散尽还复来。

与君歌一曲，请君为我倾耳听。钟鼓馔玉不足贵，但愿长醉不复醒。古来圣贤皆寂寞，惟有饮者留其名。

主人何为言少钱，径须沽取对君酌。五花马，千金裘，呼儿将出换美酒，与尔同销万古愁。

——————————————

《雨霖铃·寒蝉凄切》| 柳永


寒蝉凄切, 对长亭晚, 骤雨初歇。 都门帐饮无绪, 留恋处, 兰舟催发。 执手相看泪眼, 竟无语凝噎。 念去去，千里烟波, 暮霭沉沉楚天阔。

多情自古伤离别, 更那堪冷落清秋节。今宵酒醒何处, 杨柳岸晓风残月。此去经年, 应是良辰好景虚设。 便纵有千种风情, 更与何人说。

——————————————

《邹忌讽齐王纳谏》| 佚名


吾妻之美我者，私我也；妾之美我者，畏我也；客之美我者，欲有求于我也。

今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王。由此观之，王之蔽甚矣！

群臣吏民，能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。

——————————————

《永遇乐·京口北固亭怀古》| 辛弃疾


千古江山，英雄无觅孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。

元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？

——————————————

《兵车行》| 杜甫


车辚辚，马萧萧，行人弓箭各在腰。耶娘妻子走相送，尘埃不见咸阳桥。牵衣顿足拦道哭，哭声直上干云霄。

边庭流血成海水，武皇开边意未已。君不闻汉家山东二百州，千村万落生荆杞。

生女犹得嫁比邻，生男埋没随百草。君不见青海头，古来白骨无人收。新鬼烦冤旧鬼哭，天阴雨湿声啾啾。

——————————————

《师说》| 韩愈


古之学者必有师。师者，所以传道受业解惑也。

是故无贵无贱，无长无少，道之所存，师之所存也。

句读之不知，惑之不解，或师焉，或不焉，小学而大遗，吾未见其明也。

孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。

——————————————

《滕王阁序》| 王勃


时维九月，序属三秋。潦水尽而寒潭清，烟光凝而暮山紫。

层峦耸翠，上出重霄；飞阁流丹，下临无地。

闾阎扑地，钟鸣鼎食之家；舸舰弥津，青雀黄龙之舳。

云销雨霁，彩彻区明。落霞与孤鹜齐飞，秋水共长天一色。

渔舟唱晚，响穷彭蠡之滨；雁阵惊寒，声断衡阳之浦。

——————————————

《念奴娇·赤壁怀古》| 苏轼


大江东去，浪淘尽，千古风流人物。故垒西边，人道是、三国周郎赤壁。乱石穿空，惊涛拍岸，卷起千堆雪。江山如画，一时多少豪杰！

遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。故国神游，多情应笑我，早生华发。人生如梦，一尊还酹江月。

——————————————

《声声慢·寻寻觅觅》| 李清照


寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。

满地黄花堆积，憔悴损，如今有谁堪摘？守着窗儿，独自怎生得黑！梧桐更兼细雨，到黄昏，点点滴滴。这次第，怎一个愁字了得！

——————————————

《扬州慢·淮左名都》| 姜夔


淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏，清角吹寒，都在空城。

杜郎俊赏，算而今重到须惊。纵豆蔻词工，青楼梦好，难赋深情。二十四桥仍在，波心荡，冷月无声。念桥边红药，年年知为谁生？

——————————————

《陈情表》| 李密


外无期功强近之亲，内无应门五尺之僮，茕茕孑立，形影相吊。

但以刘日薄西山，气息奄奄，人命危浅，朝不虑夕。臣无祖母，无以至今日；祖母无臣，无以终余年。母、孙二人，更相为命，是以区区不能废远。

臣生当陨首，死当结草。臣不胜犬马怖惧之情，谨拜表以闻。

——————————————

《孔雀东南飞 / 古诗为焦仲卿妻作》| 佚名


孔雀东南飞，五里一徘徊。

君当作磐石，妾当作蒲苇，蒲苇纫如丝，磐石无转移。

磐石方且厚，可以卒千年，蒲苇一时纫，便作旦夕间。

东西植松柏，左右种梧桐，枝枝相覆盖，叶叶相交通。

多谢后世人，戒之慎勿忘。

——————————————

《短歌行》| 曹操


对酒当歌，人生几何？譬如朝露，去日苦多。慨当以慷，忧思难忘。何以解忧？唯有杜康。

青青子衿，悠悠我心。但为君故，沉吟至今。

月明星稀，乌鹊南飞，绕树三匝，何枝可依？山不厌高，海不厌深。周公吐哺，天下归心。

——————————————

《过秦论》| 贾谊


君臣固守以窥周室，有席卷天下，包举宇内，囊括四海之意，并吞八荒之心。

率疲弊之卒，将数百之众，转而攻秦；折木为兵，揭竿为旗，天下云集响应，赢粮而景从。

身死人手，为天下笑者，何也？仁义不施而攻守之势异也。

——————————————

《劝学》| 荀子
﻿

青，取之于蓝，而青于蓝；冰，水为之，而寒于水。

故木受绳则直，金就砺则利，君子博学而日参省乎己，则知明而行无过矣。

故不登高山，不知天之高也；不临深谿，不知地之厚也；不闻先王之遗言，不知学问之大也。

——————————————

《桂枝香·金陵怀古》| 王安石


登临送目，正故国晚秋，天气初肃。千里澄江似练，翠峰如簇。

念往昔，豪华竞逐，叹门外楼头，悲恨相续。千古凭高对此，漫嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。

——————————————

《兰亭集序 / 兰亭序》| 王羲之


群贤毕至，少长咸集。此地有崇山峻岭，茂林修竹，又有清流激湍，映带左右。

是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。

——————————————

《离骚》| 屈原


长太息以掩涕兮，哀民生之多艰。

亦余心之所善兮，虽九死其犹未悔。

宁溘死以流亡兮，余不忍为此态也。

伏清白以死直兮，固前圣之所厚。

虽体解吾犹未变兮，岂余心之可惩？

——————————————

《离骚》| 屈原


纷吾既有此内美兮，又重之以脩能；扈江离与辟芷兮，纫秋兰以为佩。

惟草木之零落兮，恐美人之迟暮；不抚壮而弃秽兮，何不改此度？乘骐骥以驰骋兮，来吾导夫先路。

——————————————

《虞美人·春花秋月何时了》| 李煜


春花秋月何时了,往事知多少。小楼昨夜又东风, 故国不堪回首月明中。

雕栏玉砌应犹在,只是朱颜改。问君能有几多愁, 恰似一江春水向东流。

——————————————

《鹊桥仙·纤云弄巧》| 秦观


纤云弄巧，飞星传恨，银汉迢迢暗度。金风玉露一相逢，便胜却人间无数。

柔情似水，佳期如梦，忍顾鹊桥归路。两情若是久长时，又岂在朝朝暮暮。

——————————————

《氓》| 佚名


乘彼垝垣，以望复关。不见复关，泣涕涟涟。既见复关，载笑载言。

三岁为妇，靡室劳矣。夙兴夜寐，靡有朝矣。

信誓旦旦，不思其反。反是不思，亦已焉哉！

——————————————

《书愤五首·其一》| 陆游


早岁那知世事艰，中原北望气如山。楼船夜雪瓜洲渡，铁马秋风大散关。

塞上长城空自许，镜中衰鬓已先斑。出师一表真名世，千载谁堪伯仲间！

——————————————

《李凭箜篌引》| 李贺


江娥啼竹素女愁，李凭中国弹箜篌。昆山玉碎凤凰叫，芙蓉泣露香兰笑。

十二门前融冷光，二十三丝动紫皇。女娲炼石补天处，石破天惊逗秋雨。

——————————————

《归园田居·其一》| 陶渊明


少无适俗韵，性本爱丘山。误落尘网中，一去三十年。羁鸟恋旧林，池鱼思故渊。

户庭无尘杂，虚室有余闲。久在樊笼里，复得返自然。

——————————————

《江城子·乙卯正月二十日夜记梦》| 苏轼


十年生死两茫茫，不思量，自难忘。千里孤坟，无处话凄凉。

相顾无言，惟有泪千行。料得年年肠断处，明月夜，短松冈。

——————————————

《项脊轩志》| 佚名


借书满架，偃仰啸歌，冥然兀坐，万籁有声；而庭阶寂寂，小鸟时来啄食，人至不去。

三五之夜，明月半墙，桂影斑驳，风移影动，珊珊可爱。

——————————————

《滕王阁序》| 王勃


老当益壮，宁移白首之心？穷且益坚，不坠青云之志。

物华天宝，龙光射牛斗之墟；人杰地灵，徐孺下陈蕃之榻。

东隅已逝，桑榆非晚。

——————————————

《一剪梅·红藕香残玉簟秋》| 李清照


云中谁寄锦书来？雁字回时，月满西楼。

花自飘零水自流。一种相思，两处闲愁。此情无计可消除，才下眉头，却上心头。

——————————————

《梦游天姥吟留别 / 别东鲁诸公》| 李白


天姥连天向天横，势拔五岳掩赤城。天台一万八千丈，对此欲倒东南倾。

安能摧眉折腰事权贵，使我不得开心颜！

——————————————

《锦瑟》| 李商隐


锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆？只是当时已惘然！

——————————————

《归去来兮辞·并序》| 陶渊明


悟已往之不谏，知来者之可追。实迷途其未远，觉今是而昨非。

木欣欣以向荣，泉涓涓而始流。善万物之得时，感吾生之行休。

——————————————

《蜀相》| 杜甫


丞相祠堂何处寻？锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟。

——————————————

《登高》| 杜甫


风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。

——————————————

《菩萨蛮·小山重叠金明灭》| 温庭筠


小山重叠金明灭，鬓云欲度香腮雪。懒起画蛾眉，弄妆梳洗迟。

照花前后镜，花面交相映。新帖绣罗襦，双双金鹧鸪。

——————————————

《山居秋暝》| 王维


空山新雨后，天气晚来秋。明月松间照，清泉石上流。

竹喧归浣女，莲动下渔舟。随意春芳歇，王孙自可留。

——————————————

《白马篇》| 曹植


仰手接飞猱，俯身散马蹄。狡捷过猴猿，勇剽若豹螭。

名编壮士籍，不得中顾私。捐躯赴国难，视死忽如归。

——————————————

《登岳阳楼》| 杜甫


昔闻洞庭水，今上岳阳楼。吴楚东南坼，乾坤日夜浮。亲朋无一字，老病有孤舟。戎马关山北，凭轩涕泗流。

——————————————

《旅夜书怀》| 杜甫


细草微风岸，危樯独夜舟。星垂平野阔，月涌大江流。名岂文章著，官应老病休。飘飘何所似？天地一沙鸥

——————————————

《过华清宫绝句三首·其一》| 杜牧


长安回望绣成堆，山顶千门次第开。一骑红尘妃子笑，无人知是荔枝来。

——————————————

《蜀道难》| 李白


蜀道之难，难于上青天，使人听此凋朱颜。

剑阁峥嵘而崔嵬，一夫当关，万夫莫开。

——————————————

《浪淘沙令·帘外雨潺潺》| 李煜


独自莫凭栏，无限江山，别时容易见时难。流水落花春去也，天上人间。

——————————————

《金陵五题·石头城》| 刘禹锡


山围故国周遭在，潮打空城寂寞回。淮水东边旧时月，夜深还过女墙来。

——————————————

《闻乐天授江州司马》| 元稹


残灯无焰影幢幢，此夕闻君谪九江。垂死病中惊坐起，暗风吹雨入寒窗。

——————————————

《长亭送别》| 王实甫


碧云天，黄花地，西风紧，北雁南飞。晓来谁染霜林醉？总是离人泪。

——————————————

《越中览古》| 李白


越王勾践破吴归，战士还家尽锦衣。宫女如花满春殿，只今惟有鹧鸪飞。

——————————————

《杂剧·感天动地窦娥冤》| 关汉卿


地也，你不分好歹何为地！天也，你错勘贤愚枉做天！

——————————————

《客至》| 杜甫


舍南舍北皆春水，但见群鸥日日来。花径不曾缘客扫，蓬门今始为君开。

——————————————

《迢迢牵牛星》| 佚名


河汉清且浅，相去复几许？盈盈一水间，脉脉不得语。

——————————————

《长歌行》| 佚名


百川东到海，何时复西归？少壮不努力，老大徒伤悲。

——————————————

《咏怀古迹五首·其三》| 杜甫


千载琵琶作胡语，分明怨恨曲中论。

——————————————

《临安春雨初霁》| 陆游


小楼一夜听春雨，深巷明朝卖杏花。

——————————————

《石钟山记》| 苏轼


事不目见耳闻，而臆断其有无，可乎？

——————————————

《渔翁》| 柳宗元


烟销日出不见人，欸乃一声山水绿。
